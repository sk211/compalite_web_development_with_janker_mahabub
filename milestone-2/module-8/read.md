আজকে ওয়েবসাইট এর লেআউট এবং সিম্পল Responsive (মডিউল ৮)

#module_release #landing_page_milestone #module_8

একটা ওয়েবসাইট এর জিনিসপত্র কোথায় কোথায় থাকে বা কিভাবে রাখতে হয় সেটা নিয়ে আজকের আলোচনা ওয়েবসাইট লেআউট। তার সাথে আছে ছোট করে রেস্পন্সিভ বানানোর চেষ্টা। আজকের জাস্ট তিনটা টপিক ঘুরিয়ে পেঁচিয়ে বলা হবে। একটা হচ্ছে flexbox, আরেকটা গ্রিড আর লাস্টেরটা ছোট করে মিডিয়া কুয়েরি। আজকে টোটাল ১০টা ভিডিও। যার মধ্যে প্রথমেই আছে flexbox নিয়ে ধারণা। সেটা দিয়ে সিম্পল কি কি জিনিস করা যায়। তার মধ্যে দুইটা খুবই কমন কাজের কথা বলা হয়েছে। এক, কিভাবে এক বা একাধিক জিনিস কে কোন একটা বক্সের মধ্যে কিভাবে horizontal and vertical সেন্টার করা যাবে। এইটা প্রায়ই ইন্টারভিউতে জিজ্ঞেস করে বসে। সেকেন্ড কেইস হচ্ছে কিভাবে এক সাইডে একটা ফিক্সড মেন্যুবার আরেক সাইডে একটা রেস্পন্সিভ কনটেন্ট এর জিনিস। সেটার কিছু অংশ লাষ্ট ভিডিওতেও দেখানো হয়েছে। 



ফ্লেক্সবক্স আরো কিছু কমন ইউজ কেইস দিয়ে একটা লগইন ফর্ম এবং মেনুবার এর মধ্যে ফন্ট অসাম দিয়ে আইকন বসিয়ে দুইটা দুই সাইডে পাঠিয়ে দেয়ার কাজও দেখানো হয়েছে। এরপর আমরা চলে গেছি গ্রিড লেআউট এর কাছে। সেখানে আমরা ছোট করে ফ্লেক্স এবং গ্রিড এর মধ্যে পার্থক্য নিয়ে আলোচনা করেছি। তবে তুমি এইটা আরেকটু ভালোভাবে গুগল করে দেখো। এইটা প্রায়ই ইন্টারভিউতে জিজ্ঞেস করে বসে। 

গ্রিড অল্প একটু শেখার পর আমরা চলে গেছি গ্রিড দিয়ে একটা ক্যালেন্ডার বানানোর কাছে। তারপর আমরা ছোট করে মিডিয়া কুয়েরি দেখছি। একটা ফটো এলবাম বানাতে গিয়ে আবারো ফ্লেক্স এর সাথে পজিশন, ট্রান্সফর্ম আর ট্রানজিশন দেখেছি।  



.

আর লাস্টের দিকে আমরা ডিটেইলভাবে মোটামুটি যত css এর স্টাইল আছে সব ভাজাভাজা করে ফেলছি। মানে কি স্ট্র্যাটেজিতে ভাজা ভাজা করতে হবে সেটা দেখিয়েছি। 





.

আগামীকাল CSS রিভিশন ডে। 

ছোট একটা মডিউল আসবে। খুচরা কিছু জিনিস দেখানো হবে। মনে হচ্ছে পাঁচটা এর মতো ভিডিও থাকবে। যাতে রিভিশন এর কাজটা ভালো করে করতে পারো। কি মজা !!!



.



বুটস্ট্রাপ দিয়ে রেস্পন্সিভ। 

আজকের মিডিয়া কুয়েরি একটু ছোট করে দেখানো হয়েছে। তবে রেস্পন্সিভ করার কাজটা আমরা একটু ভালো করে দেখবো যখন বুটস্ট্রাপ এ যাবো। তাহলে তুমি নিজেই কম্পেয়ার করতে পারবে যে-- সেইম ওয়েবসাইট তুমি নিজে নিজে CSS দিয়ে করলে কেমন হয় আর একটা CSS ফ্রেমওয়ার্ক ইউজ করলে জিনিসটা কেমন হয়। আবার রেস্পন্সিভ তুমি নিজে নিজে করতে গেলে কেমন হয়। আর কোন একটা ফ্রেমওয়ার্ক দিয়ে করতে গেলে কেমন হয়। তবে সেটা নিয়ে কথা হবে এই মাইলস্টোন এ না। বরং নেক্সট মাইলস্টোন এ। 



.

শেষ কথা হচ্ছে--



জিনিসটা কিন্তু 'মিডিয়া কুয়েরি'। পিয়েরি কুরি, মাদার কুরি বা নতুন কুঁড়ি না। 





